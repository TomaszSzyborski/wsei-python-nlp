
Polacy chcą normalności i polityki, która jest spokojna, która jest merytoryczną alternatywą, Polacy zasługują na kogoś spoza politycznie poprawnego systemu - przekonywał Krzysztof Bosak, kandydat Konfederacji na prezydenta. W Warszawie podkreślił, że chce ewolucyjnego rozwoju polskiej tradycji, a nie odrzucanie jej w imię źle pojętej nowoczesności.

"Nadzieja na to, że jest możliwa lepsza polityka, polityka ideowa"
Bosak mówił, że jego program to "zdrowy rozsądek, normalność i zwykły język, którym posługują się Polacy, którzy rozmawiają między sobą". Przekonywał, że "naród polski chce wolności". - Polska to piękny kraj, spokojny, w którym żyjemy harmonijnie, a największym problem ekologicznym jest problem suszy - powiedział. - Polacy chcą normalności i polityki, która jest spokojna, która jest merytoryczną alternatywą - podkreślał.
- To, co widzę, to nadzieja. Nadzieja na to, że jest możliwa lepsza polityka, polityka ideowa. To, co widzę, to coś więcej niż nadzieja. To wiara w to, że zaczęła się polityczna zmiana. Ja tę wiarę noszę w sobie od wielu lat - mówił. - Frazes "zjednoczonej prawicy", wzięty na sztandar przez partię rządzącą, nigdy nie był prawdziwy. Prawdziwe siły ideowe zjednoczyły się tutaj - podkreślał na swoim wiecu.
RELACJA Z KAMPANIJNEJ SOBOTY >>>
"Chcę kraju ludzi nie odrzucających swoich korzeni i swojej wiary, nie upokarzających swoich autorytetów"
Polityk Konfederacji zapewnił, że "chce kraju ludzi żyjących w spokoju, zgodzie, złączonych polską kulturą i wspólnymi wartościami, mających różne wyznania i przekonania, ale nie rozwiązujących swoich sporów w taki sposób, jak w państwach zachodnich, przez obalanie pomników historycznych".
- Chcę kraju ludzi nie odrzucających swoich korzeni i swojej wiary, nie upokarzających swoich autorytetów. Taka jest większość Polaków, która chce normalności i zdrowego rozsądku - powiedział Bosak. Według niego "większość Polaków chce ewolucyjnego rozwijania polskiej tradycji, a nie odrzucania jej w imię źle pojętej nowoczesności".
Kandydat Konfederacji dodał, że "chce wolności gospodarczej, państwa niskich i prostych podatków". - Chcę państwa suwerennego, gdzie nie przesuwa się kolejnych kompetencji do Brukseli - podkreślił. Zaapelował również do swoich zwolenników o dotarcie do niezdecydowanych wyborców, i przekonywanie ich, że jego program "dotyczy zwykłych spraw Polaków".

„Trump w swoim przemówieniu przedstawił konserwatywną wizję tego, czym jest Zachód” 
 7 lipca (12:47)
Udostępnij
– Ktoś w otoczeniu Trumpa odrobił bardzo szczegółową lekcję historii i namówił prezydenta na to, żeby poświęcił niewspółmiernie dużo czasu na mówienie o historii Polski – tak czwartkową przemowę Donalda Trumpa w Warszawie komentował w audycji „Polityka w samo południe” Krzysztof Bosak z Ruchu Narodowego.
– Jestem tu nie tylko po to, by odwiedzić sojusznika, ale by pokazać was innym jako przykład wolności – mówił w czwartek amerykański prezydent Donald Trump na pl. Krasińskich w Warszawie. – Historia Polski to historia ludzi, którzy nigdy nie utracili nadziei – podkreślił (czytaj więcej).
Szczegółowa lekcja historii
– Najbardziej zaskoczyła mnie ilość i szczegółowość odniesień do polskiej historii – skomentował w RDC Bosak. – Oczywiście spodziewałem się, że Trump będzie chciał wykonać jakieś gesty w stronę Polaków i spodziewałem się, że one wyjdą nieco ponad to, co standardowo robią Amerykanie, tzn. powiedzenie nam, że jesteśmy narodem, który walczył o wolność, przyczynił się do upadku Związku Sowieckiego, i że mamy różne wspólne wątki w historii – wyliczał. Jak ocenił, widać, że „ktoś w otoczeniu Trumpa odrobił bardzo szczegółową lekcję historii i namówił prezydenta na to, żeby poświęcił niewspółmiernie dużo czasu na mówienie o historii Polski”.
Retoryka
– Moim zdaniem Trump w swoim przemówieniu przedstawił konserwatywną wizję tego, czym w ogóle jest Zachód – powiedział gość audycji i ocenił, że to wizja „opozycyjna do lewicowo-liberalnej”. – Więc ten konflikt wartości, który wybrzmiewał jeszcze w czasie kampanii wyborczej, kiedy prezydent był bardzo mocno krytykowany przez kręgi liberalne w USA i lewicowe w Europie, powrócił – uważa Bosak. Jego zdaniem, mówiąc o przemowie amerykańskiego prezydenta warto zwrócić uwagę na retorykę. – Wiele razy padało słowo „naród”, prawie wcale nie padało słowo „społeczeństwo”. Nie było standardowego języka demokracji i praw człowieka, ale było bardzo dużo o zakorzenieniu w historii, dumie z własnego dziedzictwa – wyjaśniał gość RDC.

Kandydat Konfederacji powiedział też, że do Opola przyjechał wprost z muzeum w Auschwitz.
– Dzisiaj jest 80. rocznica pierwszego transportu polskich więźniów do Auschwitz, od tego transportu rozpoczęła się tragiczna historia tego miejsca – podkreślił Krzysztof Bosak.
Jak stwierdził, to temat niepoprawny politycznie, a uważa, że pamięć historyczna narodu polskiego została zdominowana przez międzynarodową debatę o holokauście.
– Żydzi mają pełne prawo do swojej pamięci historycznej i my jako naród mamy prawo do swojej pamięci historycznej – mówił. – Ubolewam, że władze państwa ustawiające się wszędzie jako patriotyczna policja historyczna żadnych obchodów dzisiaj nie zorganizowały.
Krzysztof Bosak dał też jednoznacznie do zrozumienia, iż nie ufa PiS, jeśli chodzi o kwestię uczciwości wyborów. Zachęcał uczestników spotkania, żeby podjęli współpracę z Fundacją Pilnuj Wyborów, po to, by żeby wybory były rzetelne i uczciwe i tak samo uczciwie zliczane wyniki wyborcze. Zachęcał, by zgłaszać się do funkcji wyborczych mężów zaufania nie tylko w jego komitecie wyborczym.
Kandydat Konfederacji, nawiązując do tego, że wiec odbywa się pod Pomnikiem Bojownikom o Polskość Śląska Opolskiego  wspomniał o zbliżającej się 100. rocznicy powstań śląskich i upamiętnienia miejsc pamięci leżących na Opolszczyźnie. Pochwalił się, że jego pierwsza patriotyczna manifestacja miała miejsce w rocznicę powstań śląskich na Górze św. Anny.
Odniósł się do kwestii LGBT, która zdominowała kampanię prowadzoną przez PiS.
– Przez ostatnie pięć lat bezczynności podczas ofensywy kulturowej Lewicy, ani prezydent Andrzej Duda, ani PiS nie zrobili nic w temacie powstrzymania ekspansji LGBT – stwierdził Krzysztof Bosak. – A teraz próbują to nadrabiać z neoficką gorliwością właściwą tym, co robią coś na pokaz. To nie jest prawdziwy konserwatyzm, tylko medialny.
Po przemówieniu kandydat Konfederacji wszedł w tłum swoich zwolenników, rozmawiał i robił sobie z nimi zdjęcia.
Opowiecie.info pytało uczestników spotkania z Krzysztofem Bosakiem, co ich przyciąga do Konfederacji, która jest konglomeratem różnych idei.
– Jestem bardziej korwinowcem, nurtem narodowym Bosaka niezbyt się interesuje – mówi 24-letni Sebastian Przybyła. – Przede wszystkim wolny rynek, on naprawiłby dużo. Pracuję i nie podoba mi się obecne rozdawnictwo pieniędzy, przez co ci pracujący zarabiają o wiele mniej. Nie interesują mnie socjale, a normalna uczciwa praca.
Pan Jerzy, który jest emerytem, a wcześniej był przedsiębiorcą, także uważa, że gdyby w Polsce był prawdziwy wolny rynek, to wszystko wyglądałoby zupełnie inaczej. Lepiej.
Bosak ma jedyne patriotyczne poglądy.
Mateusz Balcewicz, którzy przyszedł z rodzicami, twierdzi, że Bosak ma jedyne patriotyczne poglądy. Dostrzega alternatywę tylko w Konfederacji.
– PiS ma pseudo patriotyczne poglądy, bo prezydent Duda nie zauważa rocznicy pierwszego transportu do Auschwitz, jedzie tam raz na pięć lat swojej kadencji, a to dla mnie słaby patriota – tłumaczy Mateusz Balcewicz. – A gdyby był prawdziwy rynek, inne opodatkowanie, to ja więcej bym zarabiał.
– Przyszedłem z ciekawości – przyznaje Łukasz Michalski. – Nie wiem na kogo będę głosował, jak na razie nie jestem w stanie żadnego kandydata poprzeć. – Ten nurt narodowy w ogóle do mnie nie przemawia, ale wszystko, co związane z rynkiem, tak.
My jesteśmy prawdziwi idealiści.