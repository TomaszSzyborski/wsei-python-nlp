Przedstawiony przez Szymona Hołownię program wyborczy opiera się na trzech punktach. Pierwszy z nich „Solidarność” skupia się na ulepszeniu systemu ochrony zdrowia, systemu edukacji oraz pomocy seniorom i osobom niepełnosprawnym. Drugi punkt „Polska Zielona” mówi o konieczności przebudowy gospodarki i mocniejszym nacisku na inwestycje w energię odnawialną.
- Prezydentura zielona to taka, która nie kłamie górnikom, że będziemy spalać polski węgiel przez 300 lat. Mamy chronić górników, nie kopalnie. Musimy powiedzieć wyraźnie, trzeba spalić polskie zasoby węgla, a nie sprowadzać go z zagranicy i w perspektywie 30 lat przedstawić plan co zrobić aby przejść na źródła odnawialne - mówił w Rzeszowie kandydat na prezydenta RP.


Ostatni punkt programu wyborczego Szymona Hołowni dotyczy wzmocnienia funkcji samorządów w życiu publicznym. W planie jest między innymi zmiana charakteru Senatu RP.
- Senat powinien być izbą samorządową, po co mamy wybierać dodatkowo jeszcze tam polityków? Niech zasiadają tam sprawdzeni prezydenci, miast, burmistrzowie, radni. Niech oni sprawdzają co przechodzi przez Sejm - mówił Szymon Hołownia podkreślając, że jako prezydent zawetuje każdą ustawę, która dokłada obowiązków samorządom bez podania źródła dofinansowania.


Zdaniem Szymona Hołowni fałszywy i propagandowy jest wybór jedynie między kandydatami PiS oraz PO. - Albo 500 plus albo demokracja. Albo szacunek dla tradycji albo ekologia. To nieprawda! My możemy mieć to i to, w postaci prezydentury obywatelskiej, która wreszcie wywali te drzwi i przestanie ludzi traktować jak idiotów, którym trzeba dać do wyborów tylko dwie rzeczy. Bo, jak im się da trzy, to przecież oni tego nie ogarną. Dzisiaj potrzebny jest obywatelski prezydent, żebyśmy mieli prezydenta, który jest wolny w podejmowaniu decyzji, który nie musi od razu zatrudniać w kancelarii ludzi ze struktur regionalnych partii, którym nie udało się w innych miejscach - przekonywał Hołownia.
W Polsce jest prawie 8 mln ludzi, którzy nie głosują. I założę się, że każdy z was zna jedną taką osobę. Ma ją wśród swoich znajomych, krewnych czy bliskich.
Kandydat niezależny podkreślał, że to obywatele popierający jego start w wyborach, są kluczem do sukcesu w wyścigu o fotel prezydenta. - W Polsce jest prawie 8 mln ludzi, którzy nie głosują. I założę się, że każdy z was zna jedną taką osobę. Ma ją wśród swoich znajomych, krewnych czy bliskich. Nie marnujmy energii na odbijaniu komuś elektoratu. Zróbmy podwójny dobry uczynek. Nie tylko wybierzmy bezpartyjnego prezydenta, który będzie w stanie dać Polsce zupełnie nową perspektywę, ale doprowadźmy do tego, że kolejna osoba stanie się pełnoprawnym obywatelem Rzeczypospolitej, że znowu uwierzy, że ma na cokolwiek wpływ. To jest nasze zadanie na najbliższe 2,5 tygodnia. Bardzo na was liczę - apelował Szymona Hołownia.
Tłum mieszkańców na spotkaniu z Szymonem Hołownią
Co warto podkreślić, pomimo wczesnej godziny, na spotkanie z Szymonem Hołownią przyszło wielu mieszkańców, część była "uzbrojona" w transparenty, część przyjechała nawet z innych miejscowości. Jego wystąpienie zostało nagrodzone brawami. - Kochamy Szymona , to najlepszy kandydat, a do tego bezpartyjny- przekonywała nas panie Anna i Renata. - Ma szerokie horyzonty, otwarty umysł, jest wspaniały - wyliczały zalety Szymona Hołowni nasze rozmówczynie.

o, czego przez wiele lat uczyło mnie moje zawodowe życie: że gdy ci mówią, że coś jest „niemożliwe” – po prostu idź i to zrób.
Pół roku temu, niedaleko, w Gdańsku, powiedziałem: OK, dość komentowania, idziemy zmienić Polskę. Mówili mi wtedy: w życiu nie zbierzesz ludzi. Mówili: będziesz jeździł po kraju i nikt nawet nie wyjdzie cię przywitać.
Mamy 13 tysięcy ludzi. Wszędzie witają nas tłumy.
Mówili: Nikt nie da ci pieniędzy na politykę. Dały setki tysięcy Polaków. Już ponad 6 milionów złotych.
Mówili: Nie zbudujecie programu. Wraz z zespołem ekspertów napisaliśmy taki program, jakiego żadna z partii nie była w stanie napisać przez 30 lat. To dobry program. Przecież widzę, jak go od nas teraz przepisują, aż miło.
Słuchajcie, my już wygraliśmy te wybory!
Przez tych kilka miesięcy dowiedliśmy, że Polacy umieją łączyć się, przyjaźnić się naprawdę – nie tylko wtedy, gdy pokażesz im wroga!
Za dwa tygodnie wybierzecie. Za dwa tygodnie wybierzemy.
A Polska to naprawdę nie jest dworzec, na którym stoją tylko dwa pociągi. Oba jadące w przeszłość. Kandydaci niby młodzi, niby nowi, ale to przecież nie o nich tu chodzi. Ich nie da się kupić bez pakietu partyjnego. Wybierając ich – wybierasz partie z ich jałowym sporem.
Słuchajcie, ten dworzec jest tylko w naszych głowach! Polska, którą widzę z okien Belwederu na kółkach nie tylko nie chce, ale nie musi nawet wybierać: 500 plus, czy demokracja. Droga w przyszłość, czy rozliczenie polityków PiS. Polityków, nie wyborców.
Za dwa tygodnie możesz mieć prezydenta, który powie ci to, co chcą usłyszeć, po czym wróci na polityczne salony, do swoich.
Albo wybierzesz takiego, który prezydenturę, nie tylko kampanię, spędzi z ludźmi. Wybierzesz Prezydenta ludzi. Prezydenta, który przez tych pięć lat pokaże wszystkim to, o czym wszyscy chyba już zapomnieli: Rzeczpospolita to nie firma. To nie partia. To nie pole bitwy.
Rzeczpospolita to każdy jej obywatel i każda jej obywatelka.  Ty jesteś Rzeczpospolitą, to Ty jesteś Polską!
Państwo to człowiek. Człowiek to państwo. Mądre, silne, demokratyczne i zielone państwo. Solidarne państwo.
Budowane głową, bo wymarzone sercem.