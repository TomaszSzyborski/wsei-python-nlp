Co mówił sam kandydat? – Samorządności jest w nas. Nie ma wolności bez samorządności – zaczął przemówienie prezes PSL. – Rzeczpospolita samorządowa jest oparta na silnych obywatelach a nie na opresyjnych strukturach państwa. Na mądrości pracy obywateli, a nie na nakazach przychodzących z Warszawy. Na oddaniu jak największej władzy w ręce obywateli i kontroli nad władzą przez obywateli. To jest nasz cel w polityce. Dlatego startuję na prezydenta Rzeczpospolitej z poparciem środowisk samorządowych – tłumaczył Kosiniak-Kamysz.
Prezes PSL przedstawił również konkretne propozycje. – Chce bardziej wzmocnić sołectwa i rady osiedli żeby miały swoją podmiotowość prawną, aby nie były tylko jednostkami pomocniczymi – przekonywał Kosianiak-Kamysz zapowiadając stosowną ustawę, dzięki której te podmioty zyskają m.in. jasne zasady finansowania oraz możliwość odpisywania na ich rzecz 1 proc. podatku dochodowego przez obywateli.
- To jest dokończenie reformy samorządowej. Jako prezydent Rzeczypospolitej dokończę reformę samorządową z 1990 roku. Dokończę to, co się wydarzyło 30 lat temu, kiedy pierwszy raz wybieraliśmy władze samorządowe, władze w naszych gminach. Później przyszła nowa reforma administracyjna i teraz trzeba postawić kropkę nad „i” – przekonywał prezes PSL.
Równi z równymi, wolni z wolnymi. – to moje hasło. Nie będę różnicował osób, które kiedyś głosowały an PiS czy PO, w swoich prawach i obowiązkach jesteśmy równi, a prezydent musi być samodzielny.

Kosiniak-Kamysz stawia na bezpieczną Polskę i odpowiedzialną politykę zagraniczną, postulując:
•	utrzymania stałego wzrostu wydatków na armię do poziomu 2,5 procent PKB do roku 2030
•	zwiększenie liczebności żołnierzy zawodowych polskiej armii do liczby 150 000 tysięcy
•	odpolitycznienie armii
•	oparcie bezpieczeństwa Polski na sojuszach z NATO i USA
•	budowanie silnej pozycji Polski w Unii Europejskiej
•	odbudowanie polskiej polityki wschodniej
•	utworzenia Grupy „Północ-Południe”, która będzie się składać z sześciu państw o największym znaczeniu gospodarczo-politycznym w danym regionie Europy
gospodarka, ekologia, służba zdrowia
Kandydat ludowców na prezydenta nie chce rezygnować z programów socjalnych, proponuje jednak:
•	zwiększenie wydatków na służbę zdrowia do 6.8 procent PKB
•	podniesienie wynagrodzenia pracowników służby zdrowia
•	darmowe leki, szczepienia i stomatologie dla dzieci
•	zerowy VAT na zdrową żywność
•	budowanie morskich farm wiatrowych
•	podniesienia kwoty wolnej od podatku do 8000 zł dla wszystkich Polaków
•	emeryturę bez podatku
•	rozbudowanie programu 500+ o coroczny mechanizm waloryzacyjny
Władysław Kosiniak-Kamysz - program wyborczy - sądownictwo, edukacja, samorządy
Władysław Kosiniak-Kamysz proponuje również:
•	pakiet ustaw likwidujących chaos w służbie zdrowia
•	głosowanie przez internet
•	powszechne wybory Rzecznika Praw Obywatelskich, Prokuratora Generalnego i Krajowej Rady Sądownictwa
•	wzmocnienie roli sołtysów i rad sołeckich
•	wprowadzenie ustawy metropolitalnej
•	pełną subwencję pensji nauczycielskich przez Państwo
•	ograniczenie liczebności klas i wprowadzenie posiłku dla każdego ucznia
•	odbudowanie prestiżu zawodu nauczyciela


Władysław Kosiniak Kamysz nie chce likwidować programu 500 plus, wręcz przeciwnie zapowiada jego rozwinięcie. Co jeszcze znalazło się w gospodarczo-społecznym programie kandydata PSL na prezydenta?
•	Podniesienie kwoty wolnej od podatku
•	Program „Własny Kąt”
•	Rozwinięcie programu 500+
•	1000 zł dla dzieci i 500 zł dla dorosłych niepełnosprawnych bez progu dochodowego
•	Emerytura bez podatku
•	Praca emeryta bez podatku
•	Emerytury stażowe
•	Ogólnopolska Karta Seniora
•	Emerytura rolnicza
•	Powszechny Samorząd Gospodarczy
•	Dobrowolny ZUS dla przedsiębiorcy
•	Ograniczenie biurokracji
•	Zmiany w prawie dotyczącym działalności gospodarczej
•	50 000 zł dotacji na start
Chcę być prezydentem Rzeczypospolitej Polskiej, chcę być prezydentem wszystkich Polaków – mówił w trakcie konwencji w Rzeszowie Władysław Kosiniak-Kamysz. Szef PSL przedstawił zręby swojego programu, z którym idzie do wyborów prezydenckich.
Kandydat PSL na prezydenta podkreślił, że dojście do momentu kandydowania na prezydenta to dla niego długa droga i dziesiątki spotkań, które pomogły napisać program obejmujący wszystkie dziedziny życia. – Jeżeli nie ma sprawy ważniejszej niż Polska, a dla nas nie ma, to w Polsce nie ma ważniejszej dziś sprawy niż zdrowie Polaków. Dostęp do lekarza, pielęgniarki, badań specjalistycznych – wskazał Władysław Kosiniak-Kamysz, nawiązując do obecnej sytuacji, gdy epidemia koronawirusa rozchodzi się po całym świecie. Polityk zadeklarował przy tym, że będzie współpracować z rządzącymi, by skuteczniej walczyć z tym „nieznanym wyzwaniem”.
Ochrona zdrowia
Kandydat PSL wskazał jednak szereg niedociągnięć rządzących w kwestii ochrony zdrowia. – W ostatnich latach zamknięto 357 oddziałów w szpitalach. Jeżeli jednego roku 5 tys. pielęgniarek zaczyna pracę, a z zawodu odchodzi 10 tys., to na którym miejscu zdrowie jest dla rządzących? Potrzeba radykalnego uzdrowienia służby zdrowia Jako prezydent przeprowadzę radykalną reformę służby zdrowia – zapowiedział Kosiniak-Kamysz. Wskazał m.in. konieczność zwiększenia nakładów na opiekę zdrowotną i wzmocnienia kadry.
Młodzi i seniorzy
Mówiąc o seniorach, Kosiniak-Kamysz wskazał, że dobrym rozwiązaniem jest przyznawanie choćby 13. emerytury, ale władze jego zdaniem powinny zrobić dla starszych obywateli więcej. Wskazał tu m.in. na zwolnienie z podatków i umożliwienie większej aktywności.
Władysław Kosiniak-Kamysz zapewnił, że postawi na aktywną prezydenturę, wolną od nacisków „prezesa czy srogiego przewodniczącego”. – Ja z siebie Adriana zrobić nie pozwolę – mówił, nawiązując do serialu satyrycznego „Ucho prezesa”, w którym imię prezydenta wszyscy mylili właśnie w ten sposób.
Szef PSL dodał, że w prezydenturze chce się skupić także na młodych. Zapowiedział m.in. wsparcie do zakupu mieszkań, w postaci dofinansowania 50 tys. złotych na zakup własnego mieszkania. Tłumaczył, że program Mieszkanie + „nie wypalił”, a dodatkowo był skierowany „przeciwko polskiej wsi”. Jego odpowiedź – program „Własny kąt” ma pomóc ludziom zostać w swoich miejscowościach i stymulować rozwój w regionach.


Kosiniak-Kamysz: W sprawach polityki nie będę słuchał żadnego biskupa
– Ważniejsze niż wyprowadzenie religii ze szkół, jest wyprowadzenie polityki z kościoła. Jako prezydent RP będę strzegł chrześcijańskiego dorobku, bo nasza historia z religią jest związana. Będę szanował wszystkie wyznania. Będę słuchał papieża Franciszka, który mówił: Państwa muszą pozostać świeckie, bo te wyznaniowe kończą źle – mówił Kosiniak-Kamysz. – W sprawach wiary będę słuchał każdego wikarego, ale w sprawach polityki nie będę słuchał żadnego biskupa – zaznaczył. – Tradycja, wiara, wspólnoty – to trzeba wspierać – wskazał szef PSL. Dodał, że księża powinni się włączyć w inną współpracę z państwem, m.in. w zakresie profilaktyki chorób.
Ochrona środowiska
– Woda, energia, zdrowa żywność – to zdaniem Władysława Kosiniaka-Kamysza najważniejsze tematy, wokół których powinna się skupić ochrona środowiska. Zapowiedział, że jako prezydent chciałby podjąć wyzwanie, by Polskę przekazać dzieciom w lepszym stanie, niż ją zastaliśmy. – Do roku 2030 50 proc. energii powinno pochodzić z odnawialnych źródeł energii – mówił. Zaznaczył, że konieczne jest obecnie m.in. zabezpieczenie zasobów wodnych.
Prezydent dla pracujących
Władysław Kosiniak-Kamysz wskazał, że prezydent powinien wspierać przedsiębiorców i osoby pracujące. – 8 tys. kwota wolna od podatku. To było zobowiązanie Andrzeja Dudy. On go nie zrealizował, mając cały Sejm za sobą. Możliwa jest wyższa kwota wolna od podatku. I ona będzie – zapowiedział.
Pakiet Kukiza
– Przyjmuję pakiet obywatelski Pawła Kukiza jako swój i będę go realizował jak własny: Dzień Referendalny, mieszana ordynacja wyborcza i powszechne wybory Rzecznika Praw Obywatelskich, Prokuratora Generalnego i KRS – zadeklarował Władysław Kosiniak-Kamysz.
„Rzeczpospolita Nadziei”
– Trzeba zatrzymać ciężką chorobę nienawiści i do tego potrzebny jest lekarz. Rozdartą na pół Polskę trzeba zszyć, żeby się nie rozeszła. Bo nie ma Rzeczypospolitej PiS-owskiej, nie ma Rzeczypospolitej Platformerskiej. Jest jedna Rzeczpospolita Polska – mówił lider PSL, zapowiadając stworzenie „Rzeczypospolitej Nadziei”.
Władysław Kosiniak-Kamysz zapewnił, że jako prezydent będzie współpracował ze wszystkimi środowiskami. – Z momentem wyboru na prezydenta RP będę tak samo traktował wszystkich obywateli, niezależnie od tego na kogo głosowali. Wszystkich będę traktował równo. Dobre ustawy podpiszę, głupie zawetuję – stwierdził.

